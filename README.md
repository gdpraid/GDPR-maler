# GDPR-maler for å be om kopi eller sletting av opplysninger

Bruk disse malene for å be om en kopi av dine opplysninger eller sletting av disse. Tilpass gjerne slik du ønsker.

# Foreslått bruk

Som regel er det best å først be om utlevering av dine opplysninger. Når du har gjennomgått det du mottar, kan du be om sletting av det du mener det ikke er noen grunn til å lagre. Du kan sende disse kravene i vanlig post eller epost. Jeg anbefaler å sende dem med vanlig post og at du legger ved en kopi av passet ditt samt opplysninger som kan hjelpe med å identifisere ditt kundeforhold, som epostadresser, tidligere og nåværende telefonnummer o.l. Dersom du er trygg på at bedriften eller den offentlige institusjonen du henvender deg til vil gi kravet en skikkelig behandling, kan du vurdere å bruke de kombinerte kravene.

# Vent med å sende forespørsler til norske bedrifter

Da loven ikke er i kraft ennå i Norge (den trer antakelig i kraft i juli eller august 2018) bør du enten vente til den er det, eller kreve innsyn etter bestemmelsen i den nåværende personopplysningsloven. Datatilsynet [har mer informasjon](https://www.datatilsynet.no/samfunnsomrader/overordnet-om-rettigheter-og-plikter/innsynsrett/) om hvordan du kan kreve innsyn. Hovedforskjellen mellom nåværende regelverk og det som kommer er en moderisering av retten til informasjon om hvordan dine opplysninger brukes samt en utvidet rett til sletting.

Du kan allkevel starte allerede nå med å be om innsyn etter GDPR-bestemmelsene hos større utenlandske foretak som Google, Apple og Facebook, med de [engelske malene](https://github.com/gdpraid/GDPR-Claim-Templates). Du kan også be norske bedrifter om egne opplysninger med henvisning til personopplysningsloven, og så bruke dette som grunnlag for krav om sletting når forordningen trer i kraft i Norge.

# Malene, forklart

***Be-om-dine-data.md***<br/>
Bruk denne for å be om en kopi av dine data og en forklaring på hvordan de brukes.

***Krav-om-sletting.md***<br/>
Etter du har fått se dine data, kan du bruke denne for å be om sletting av data.

***Krav-om-retting.md***<br/>
Dersom du mener dataene om deg inneholder feil, kan du bruke denne for å be om retting.

***Forespørsel-om-flytting.md***<br/>
Ifølge personvernforordningen har du rett til å kreve dine data flyttet til en annen bedrift.

***Utlevering-og-sletting-av-det-dere-ikke-trenger.md***<br/>
Be om utlevering av dine data og sletting av det som er overflødig.

***Utlevering-og-sletting-av-data.md***<br/>
Be om utlevering av dine data og at disse deretter slettes.

***Tillegg-for-annonse-IDer.md***<br/>
Inkluder dette dersom du også ønsker informasjon om sporing på nett.

***Klage-til-Datatilsynet.md***<br/>
Dersom du ikke er fornøyd med svaret du får, kan du klage til Datatilsynet.

# Krav til utenlandske bedrifter

Dersom du ønsker å sende krav til Google, Facebook eller Apple kan du gjøre dette med tilsvarende [maler på engelsk](https://github.com/gdpraid/GDPR-Claim-Templates).

# Datapakker og tidligere kundeforhold

Det er vanligvis best å sende et manuelt krav i stedet for eller i tillegg til å laste ned en datapakke, da slike datapakker gjerne ikke inneholder alle opplysninger. Muligheten for å laste ned datapakke er som regel heller ikke tilstede dersom du ikke har en aktiv kundekonto, og du har fortsatt rett på kopi av dine opplysninger og rett til å kreve sletting dersom du ikke lenger er kunde.

# Ikke fornøyd med svaret du får?

Da kan du klage til Datatilsynet, som også har [mer informasjon](https://www.datatilsynet.no/regelverk-og-skjema/nye-personvernregler/) om personvernforordningen. Du kan slå opp i forordningen i [Intersofts tilgjengelige utgave](https://gdpr-info.eu/) og det finnes også en [norsk oversettelse](https://www.datatilsynet.no/globalassets/global/regelverk-skjema/forordningen/uoffisiell-norsk-oversettelse-av-personvernforordningen.pdf).
